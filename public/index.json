[{"content":"Tirare le somme è una cosa da vecchi, e dato che mi incammino a buon cuore nelle vie della senilità, provo anche io a fare il punto del mio primo anno di insegnamento nella scuola pubblica. È una specie di lettera questa, che scrivo a non so bene chi, studenti, colleghi, me stesso.\nInnanzitutto: è difficile. Non mi aspettavo fosse così difficile.\nInizia la lezione e smetti di percepire il tuo corpo, vedi 52 occhi che ti chiedono: che facciamo oggi? Speranzosi che tu li rassicuri dicendo: niente.\nE invece no, vedi un po\u0026rsquo; questo signore qui, c\u0026rsquo;ha voglia di lavorare, ma non è stanco? Ma non ha famiglia, pensieri, visite, esami da fare?\nLa cosa, forse, più difficile a scuola è quindi quella di convincere la classe che aprirai bocca per aiutarli. Perché i giovani hanno una malattia tremenda che certa letteratura medica si ostina a chiamare adolescenza, ma dovrebbe chiamare periodo-da-abolire-per-favore-non-se-ne-può-più. Vanno dunque aiutati.\nChe poi tu debba insegnargli quanti furono i re di Roma, cosa ha visto il recanatese oltre quella siepe, o che gli integrali non sono soltanto un tipo di biscotti, non è importante. Tu faticherai.\nFaticherai nella lotta a prenderli e guidarli dove nemmeno le aquile possono arrivare. Perché la volontà umana, se sorretta da un nobile intento, guida verso la più alta libertà che si può avere in terra. La libertà di dire no.\nSe oggi io ti mostro che puoi capire qualunque cosa, che servono tempo e disciplina, che a volte dovrai ricominciare da capo, imprimere sul muro il marchio della tua fronte, ma che alla fine, a modo tuo, sei riuscito a comprendere l\u0026rsquo;argomento, domani tu non ti scoraggerai.\nUn animo scoraggiato è pronto a cercare il favore, a cercare l\u0026rsquo;amico, la spinta, a cercare la persona \u0026ldquo;forte\u0026rdquo;. E chi ha chiesto il favore, poi lo deve restituire. Poi deve dire di sì, a ogni costo. Ed è questa la libertà umana?\nUn animo che invece ha compreso come sia possibile arrivare, anche con difficoltà, anche con una autonomia semi-sorretta, a raggiungere un obiettivo, domani non avrà bisogno del favore. Domani saprà muoversi nel mondo consapevole che ha in sé tutto quello che serve per andare avanti: l\u0026rsquo;umana intelligenza.\nLasciamola perdere questa Intelligenza Artificiale, nata come nobile disciplina e finita a essere etichetta pubblicitaria da apporre come omaggio al dio Profitto.\nL\u0026rsquo;umana intelligenza è un\u0026rsquo;altra cosa, insondabile e suprema.\nOgni giorno a scuola noi tutti le rendiamo onore.\nInsegno informatica, e mi è capitato di sentirmi dire: finalmente cose pratiche, che me ne frega di chi erano i sumeri? Si attiva quindi in me la modalità difensore delle cause perse.\nLasciatelo perdere \u0026ldquo;l\u0026rsquo;utile\u0026rdquo;. Questo fantomatico \u0026ldquo;mondo del lavoro\u0026rdquo; è lo stato attuale delle cose. Ed è orrendo.\nE se io devo lavorare per \u0026ldquo;farvi inserire nel mercato del lavoro\u0026rdquo;, voi dovreste saltare sulle sedie, e dirmi che non ho capito nulla del mio mestiere, del mondo, della vita. Voi dovreste tirarmele quelle sedie.\nIo devo lavorare per farvi vedere come potete attivare quella straordinaria massa che rinchiudete nel cranio, quasi sempre anestetizzata.\nVi prego, non fate mai la domanda: in azienda si usano queste cose? A volte sì, a volte no, spesso non lo so. Ma questa domanda è per me una sconfitta. Mi dimostra come la società capitalistica abbia ormai l\u0026rsquo;egemonia assoluta e, forse, eterna.\nChiedetemi: come si usa questa funzione? Lo posso scrivere in un altro modo questo algoritmo? Sì, puoi. Fammi vedere come lo fai. Fammi vedere quella scintilla dell\u0026rsquo;intuito che solo in adolescenza si accende così, senza un ritorno, ma solo per il piacere di imparare.\nFaticherai, però. A insegnare, faticherai. Talvolta lotterai contro l\u0026rsquo;ingenua voglia di fregare il sistema, di fargliela vedere finalmente a questi adulti. Talvolta inciamperai su sistemi avanzatissimi di protezione del pupillo, che mai nessuno deve permettersi di correggere. Contemplerai l\u0026rsquo;adamantina efficienza burocratica dei certificati del nulla (al biennio di un liceo scientifico, cosa diavolo sono le competenze imprenditoriali degli studenti? Ma cosa bevono al ministero?). Ascolterai domande aritmetiche difficilissime, come se è possibile che 4,23 venga arrotondato a 6.\nAlla fine, forse, domani qualcuno ti ringrazierà.\n","permalink":"http://localhost:1313/posts/anniversari/","summary":"\u003cp\u003eTirare le somme è una cosa da vecchi, e dato che mi incammino a buon cuore nelle vie della senilità, provo anche io a fare il punto del mio primo anno di insegnamento nella scuola pubblica. È una specie di lettera questa, che scrivo a non so bene chi, studenti, colleghi, me stesso.\u003c/p\u003e\n\u003cp\u003eInnanzitutto: è difficile. Non mi aspettavo fosse così difficile.\u003c/p\u003e\n\u003cp\u003eInizia la lezione e smetti di percepire il tuo corpo, vedi 52 occhi che ti chiedono: che facciamo oggi? Speranzosi che tu li rassicuri dicendo: niente.\u003c/p\u003e","title":"Anniversari"},{"content":"Wip\n","permalink":"http://localhost:1313/about/","summary":"\u003cp\u003eWip\u003c/p\u003e","title":"About"}]